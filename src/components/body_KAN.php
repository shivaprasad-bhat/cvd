<h3 id="about-project">ಯೋಜನೆಯ ಬಗ್ಗೆ</h3>
<p id="body-text">
    ಮಹಿಳೆಯರು ತಮ್ಮ ಕುಟುಂಬದ ಎಲ್ಲ ಸದಸ್ಯರಿಗೆ ಅತ್ಯುತ್ತಮವಾದ ಆರೈಕೆಯನ್ನು ನೀಡುತ್ತಾರೆ ಎಂಬುದು ತಿಳಿದಿರುವ ಸಂಗತಿಯಾಗಿದೆ ಆದರೆ ಅವರು ತಮ್ಮನ್ನು ತಾವು ನೋಡಿಕೊಳ್ಳುವಲ್ಲಿ ವಿಫಲರಾಗುತ್ತಾರೆ. ಮಹಿಳೆಯರು ತಮ್ಮ ಆರೋಗ್ಯವೂ ಮುಖ್ಯ ಎಂದು ಭಾವಿಸಬೇಕು ಮತ್ತು ಅವರು ತಮ್ಮ ಕುಟುಂಬವನ್ನು ನೋಡಿಕೊಳ್ಳುವಾಗ ಉತ್ತಮ ಆರೋಗ್ಯದಲ್ಲಿರಬೇಕು. ಹೃದಯ ನಾಳೀಯ ರೋಗಗಳು ಮಹಿಳೆಯರಿಗೆ ಮಾರಕಕ್ಕಿಂತ ಹೆಚ್ಚು ಎಂದು ಸಾಬೀತುಪಡಿಸಬಹುದು. ಅದಾಗ್ಯೂ, ಹೃದಯ ನಾಳೀಯ ರೋಗಗಳ ಬೆಳವಣಿಗೆಯಿಂದ ಉಂಟಾಗುವ ರೋಗ ಮತ್ತು ಮರಣ ಪ್ರಮಾಣವನ್ನು ಋತುಬಂಧಕ್ಕೊಳಗಾದ ಹಾಗೂ ಮುಟ್ಟು ನಿಲ್ಲುತ್ತಿರುವ ಹಂತದಲ್ಲಿನ ಮಹಿಳೆಯರಲ್ಲಿ ವಿಶೇಷವಾಗಿ ಅವರು ಚಿಕ್ಕವರಿದ್ದಾಗ ಆರಂಭಿಕ ರೋಗನಿರ್ಣಯ ಮತ್ತು ಚಿಕಿತ್ಸೆ ನೀಡಿದರೆ ಸುಲಭವಾಗಿ ತಡೆಯಬಹುದು. ರೋಗದ ಬಗ್ಗೆ ಹೆಚ್ಚಿನ ಅರಿವು ಮೂಡಿಸುವ ಅವಶ್ಯಕತೆಯಿದೆ, ಆದ್ದರಿಂದ ಸರಿಯಾದ ಸ್ವ-ಆರೈಕೆ ಮತ್ತು ಚಿಕಿತ್ಸೆಯ ಕಟ್ಟುಪಾಡಿನ ಅನುಸರಣೆಯ ಮೂಲಕ ಅವುಗಳನ್ನು ಪರಿಣಾಮಕಾರಿಯಾಗಿ ನಿರ್ವಹಿಸಬಹುದು. ದುಃಖಕರವೆಂದರೆ, ರೋಗ ತಡೆಗಟ್ಟುವಿಕೆ, ಸ್ವ-ಆರೈಕೆ ಮತ್ತು ರೋಗ ನಿರ್ವಹಣೆಯ ಬಗ್ಗೆ ಮಾಹಿತಿಯು ಸುಲಭವಾಗಿ ಸಿಗುತ್ತಿಲ್ಲ.

    ಋತುಬಂಧಕ್ಕೊಳಗಾದ ಹಾಗೂ ಮುಟ್ಟು ನಿಲ್ಲುತ್ತಿರುವ ಹಂತದಲ್ಲಿನ ಮಹಿಳೆಯರಲ್ಲಿ ಹೃದಯ ನಾಳೀಯ ರೋಗಗಳ ನಿರ್ವಹಣೆಗಾಗಿ ಮಣಿಪಾಲ್ ಅಕಾಡೆಮಿ ಆಫ್ ಹೈಯರ್ ಎಜುಕೇಶನ್ ನ ಶಿಕ್ಷಣ ತಜ್ಞರು ಮತ್ತು ವಿದ್ಯಾರ್ಥಿಗಳ ತಂಡವು ಮೊಬೈಲ್ ಆಧಾರಿತ ತಂತ್ರಜ್ಞಾನ ಒಳಗೊಂಡ, ಹೃದಯ-ನಾಳೀಯ ರೋಗಗಳ ಆರೈಕೆ ಕಾರ್ಯಕ್ರಮವನ್ನು ಪ್ರಸ್ತಾಪಿಸಿತು. ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಯ ಅಧೀನದಲ್ಲಿರುವ ಶಾಸನಬದ್ಧ ಸಂಸ್ಥೆಯಾದ ಪಬ್ಲಿಕ್ ಹೆಲ್ತ್ ಫೌಂಡೇಶನ್ ಆಫ್ ಇಂಡಿಯಾ (ಪಿಎಫ್ಎಚ್ಐ), ಈ ಅಧ್ಯಯನಕ್ಕೆ ಧನಸಹಾಯ ನೀಡಿದೆ. ಈ ಯೋಜನೆಯಡಿ “ಸುಖಿ ಹೃದಯ” ಎಂಬ ಮೊಬೈಲ್ ಫೋನ್ ಆಧಾರಿತ ಅಪ್ಲಿಕೇಶನ್ ನ ಬಳಕೆಯ ಪರಿಣಾಮವಾಗಿ, ಹೃದಯ ನಾಳೀಯ ರೋಗಗಳನ್ನು ಹೊಂದಿರುವ ಮಹಿಳೆಯರ ಮೇಲ್ವಿಚಾರಣೆಯ ಆವೃತ್ತಿ ಮತ್ತು ಚಿಕಿತ್ಸೆಯ ಅನುಸರಣೆಯನ್ನು ಶೋಧಿಸಲಾಗುತ್ತದೆ. ಇಂಗ್ಲಿಷ್ ಜೊತೆಗೆ ಸ್ಥಳೀಯ ಭಾಷೆಯಾದ ಕನ್ನಡದಲ್ಲಿ ಮೊಬೈಲ್ ಅಪ್ಲಿಕೇಶನ್ ಲಭ್ಯವಿದೆ. ಈ ಅಪ್ಲಿಕೇಶನ್ ಸರಳ, ಕಣ್ಣಿಗೆ ಕಾಣಿಸುವ ಮತ್ತು ಸಂವಾದಾತ್ಮಕವಾಗಿದ್ದು, ರೋಗಿಗಳಿಗೆ ಅವರ ರೋಗಲಕ್ಷಣಗಳನ್ನು ಸ್ವಯಂ-ಮೇಲ್ವಿಚಾರಣೆ ಮಾಡಲು, ವೈದ್ಯರ ಭೇಟಿಗಳಿಗಾಗಿ ನಿಯತಕಾಲಿಕ ಜ್ಞಾಪನೆಗಳನ್ನು ಪಡೆಯಲು ಹಾಗೂ ಅವರ ವೈದ್ಯರು ಸೂಚಿಸಿದ ಚಿಕಿತ್ಸೆಯ ಕಟ್ಟುಪಾಡುಗಳನ್ನು ಅನುಸರಿಸಲು ಸಹಾಯ ಮಾಡುತ್ತದೆ. ಸ್ವಯಂ-ಮೇಲ್ವಿಚಾರಣೆಯ ಪ್ರಕ್ರಿಯೆಯಲ್ಲಿ ರೋಗಿಗಳಿಗೆ ಸಹಾಯ ಮಾಡಲು, ಸಿವಿಡಿಗಳ ಬಗ್ಗೆ ಜಾಗೃತಿ ಹೆಚ್ಚಿಸಲು, ಅಪಾಯದ ಮೌಲ್ಯಮಾಪನವನ್ನು ನಿರ್ವಹಿಸಲು ಮತ್ತು ಸ್ವ-ಆರೈಕೆಯ ಬಗ್ಗೆ ಮಾಹಿತಿಯನ್ನು ಒದಗಿಸಲು ಆರೈಕೆದಾರರು ತಂತ್ರಜ್ಞಾನ-ಶಕ್ತ ವಿಧಾನಗಳನ್ನು ಬಳಸುತ್ತಾರೆ. ಅನೇಕ ಆರೋಗ್ಯ ಅಪ್ಲಿಕೇಶನ್ ಗಳು ಈಗ ಮಾರುಕಟ್ಟೆಯಲ್ಲಿ ಲಭ್ಯವಿದ್ದರೂ, ಈ ಮೊಬೈಲ್ ಆರೋಗ್ಯ ಅಪ್ಲಿಕೇಶನ್ ಅನ್ನು ಜಾಗೃತಿ ಹೆಚ್ಚಿಸುವ ಸಮಗ್ರ ಗುರಿಯೊಂದಿಗೆ ಉಡುಪಿ ಜಿಲ್ಲೆಯ ಪಟ್ಟಣ ಮತ್ತು ಹಳ್ಳಿಗಳಲ್ಲಿ ವಾಸಿಸುವ, ಋತುಬಂಧಕ್ಕೊಳಗಾದ ಹಾಗೂ ಮುಟ್ಟು ನಿಲ್ಲುತ್ತಿರುವ ಹಂತದಲ್ಲಿನ ಹೃದಯ-ನಾಳೀಯ ರೋಗಗಳನ್ನು ಹೊಂದಿರುವ ಮಹಿಳೆಯರಲ್ಲಿ ಸಂವಹನೆ ನಡೆಸಲು ಅಧ್ಯಯನ ಭಾಗಿದಾರರಿಗೆ ಅನುಗುಣವಾಗಿ ಮಾರ್ಪಾಟು ಮಾಡಲಾಗಿದೆ ಮಾತ್ರವಲ್ಲದೆ, ಮಹಿಳೆಯರಿಗೆ ಸ್ವ-ಆರೈಕೆಗೆ ಅಧಿಕಾರ ನೀಡುವುದರ ಜೊತೆಗೆ ಸ್ವಲ್ಪ ಮಟ್ಟಿಗೆ ಕುಟುಂಬ ಸದಸ್ಯರಲ್ಲಿನ ಹೃದಯ ನಾಳೀಯ ರೋಗಗಳನ್ನು ಗುರುತಿಸಲು ಮತ್ತು ಅಭಿವೃದ್ಧಿಪಡಿಸಲು ಸಹ ಕಾರಣವಾಗಬಹುದು.

</p>